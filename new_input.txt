এইচ. এস. সি  বিদায়ী শিক্ষার্থীদের জন্য কলেজ কর্তৃক আয়োজিত অনুষ্ঠানে মঞ্চে উপস্থিত  অত্র কলেজের  সম্মানিত সভাপতি , শ্রদ্ধেয় শিক্ষক মন্ডলী ও আমার প্রাণ প্রিয় ছাত্র-ছাত্রী ভাই-বোনেরা আস্ সালামু আলাইকুম।
 এবং অন্যান্য জাতির জন্য রইল আন্তরিক শুভেচ্ছা ও অভিনন্দন।

অত্যন্ত দুঃখ ও ভারাক্রান্ত মন নিয়ে বলতে হচ্ছে আজ আমাদের বড় ভাইদের বিদায় অনুষ্ঠান।
 যদিও আমরা মনে করি এটা একটা বিদায়ের আনুষ্ঠানিকতা  মাত্র।
 কারণ মন থেকে চিরতরে বিদায় দেওয়া হয়তো সম্ভব হবে না। 
আমরা এই কলেজে পড়েছি। আমরা এখানে ভাই বোনের মত ছিলাম।
 শিক্ষকগণ আমাদের বাবা-মায়ের মতো ছিলেন।
 আপনাদের অনুসরণ করে আমরা এগিয়ে গিয়েছি।
 আপনাদের নিকট আমরা অনেক কিছু শিখেছি।
 এজন্য আমরা আপনাদের কাছে চিরকৃতজ্ঞ।
 কিন্তু ইচ্ছে না থাকা সত্ত্বেও আপনাদেরকে আজ এখান থেকে বিদায় নিতে হচ্ছে। 
বিদায় সবাইকেই নিতে হবে।  
মূলত আমাদের জীবনতো খুবই ছোট।
 এই কলেজ পরিসরটা আরও ছোট।  
শীতের শিশির বিন্দুর মতোই বেলা বাড়ার সাথে সাথেই তা মিলিয়ে যায়।
 আমরাও খুব শিগগিরই বিদায় নিয়ে আপনাদের পিছু পিছু চলে আসব।
 আজ শিক্ষাজীবনের একটি অধ্যায় সমাপ্ত করে পরের আরেকটি অধ্যায়ে পা রাখার উদ্দেশ্যে আপনারা বিদায় নিচ্ছেন।
 আপনাদের জন্য আমাদের দোয়া  ও আশির্বাদ থাকেব যেন আপনার সাফল্যের স্বর্ণ শিখরে পদার্পান করতে পারেন। 
আপনারা যেন ভবিষ্যতে শিক্ষাজীবনে আরো উন্নতি করে দেশ ও জাতি গঠনে ভূমিকা রাখতে পারেন।
 আমরাও আপনাদের চলা পথ ধরে এগিয়ে যেতে চাই।
  এছাড়া এখানে  আপনাদের সাথে আমাদের আচরণ বা ব্যবহারে কোন কষ্ট পেয়ে থাকলে নিজগুনে তা ক্ষমা সুন্দর দৃষ্টিতে দেখবেন।
 বিদায় দিতে মন চাচ্ছে না , তবুও বিদায় দিতেই হবে ।




বিসমিল্লাহির রহমানির রাহিম, মঞ্চে উপস্থিত প্রধান অতিথি এবং আমার শ্রদ্ধেয় সকল শিক্ষক ও আমার সামনে উপবিষ্ট সকল শিক্ষার্থীদের কে আমার পক্ষ থেকে আন্তরিক সালাম এবং শুভেচ্ছা জানাই। 
অত্যান্ত দুঃখ ও ভারাক্রান্ত মন নিয়ে বলতে হচ্ছে আজ আমাদের বিদায় অনুষ্ঠান। 
যদিও আমরা মনে করি এটা একটা বিদায়ের আনুষ্ঠানিক মাত্র। 
কারণ মন থেকে চিরতরে বিদায় নেওয়া হয়তো সম্ভব হবে না। 
দীর্ঘদিন ধরে আমরা এই প্রতিষ্ঠানে পড়েছি এবং এই প্রতিষ্ঠানের প্রতিটি শিক্ষক শিক্ষিকাবৃন্দ আমাদেরকে বিভিন্ন বিষয় অত্যান্ত দক্ষতার সাথে পড়িয়েছেন তা আমরা কখনোই ভুলবো না। 
 আর আমাদের শিক্ষকরা সবসময় আমাদের উৎসাহ দিয়েছেন।
এজন্য আমরা আপনাদের কাছে চিরকৃতজ্ঞ।
 কিন্তু ইচ্ছে না থাকা সত্ত্বেও আমাদেরকে আজ অত্র প্রতিষ্ঠান থেকে বিদায় নিতে হচ্ছে। 
আজ শিক্ষাজীবনের একটি অধ্যায় সমাপ্ত করে পরের আরেকটি অধ্যায়ে পা রাখার উদ্দেশ্যে আমরা বিদায় নিচ্ছি। 
আপনারা আমাদের জন্য দোয়া করবেন যেন ভবিষ্যতে শিক্ষাজীবনে আরো উন্নতি করে দেশ ও জাতি গঠনে ভূমিকা রাখতে পারি। 
গ্রীক নাট্যকার সফোক্লিস বলেছেন… ”একটি দিনের আলোর কি যে অপরুপ মহিমা তা জানতে সুর্যাস্ত পর্যন্ত অপেক্ষা না করলে বোঝা যায় না।”
ঠিক তেমনি এখানে দীর্ঘ শিক্ষাজীবনে আপনাদের অনেক শাসন-বাড়নের মধ্য দিয়ে যেতে হয়েছে যা সাময়িক বিরক্তিকর মনে হলেও এখন এই শেষ মুহূর্তে বুঝতে পারছি এটা আমাদের জন্য কতটা দরকারি ছিলো। 
তাই আমাদের কোনো আচরণের যদি কোনো শিক্ষক/ শিক্ষিকা কষ্ট পেতে থাকেন বা ছোট কিংবা বড় কোনো ভুল করে থাকি তাহলে আমাদেরকে ক্ষমা করবেন। 
সমস্ত ছাত্র-ছাত্রীদের পক্ষ থেকে আমি বিনীতভাবে ক্ষমা চেয়ে নিচ্ছি। যাই হোক, বিদায়ী মুহূর্তে আর বেশি কিছু বলতে চাই না, এই প্রতিষ্ঠান এবং প্রতিষ্ঠানের সকল শিক্ষক/ শিক্ষিকাবৃন্দের উজ্জ্বল ভবিষ্যৎ ও দীর্ঘায়ু কামনা করে আমি আমার বক্তব্য এখানেই শেষ করছি।
 ধন্যবাদ সবাইকে।